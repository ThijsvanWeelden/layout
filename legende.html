<!DOCTYPE html>
<html lang="nl">
  <head>
    <meta charset="utf-8">
    <title>Hobby-Artikel</title>
    <link rel="stylesheet" href="css/stylesheet.css">
  </head>
  <body>
    <header><img class="logoheader" src="img/logoheader.png" alt="logo"><h1>FC Bayern München</h1></header>
    <nav>
      <ul>
        <li><a href="index.html">Home</a></li>
        <li><a href="overmijnhobby.html">Over mijn hobby</a></li>
        <li><a href="nieuws.html">Nieuws</a></li>
      </ul>
    </nav>

    <main>
      <h1>Legende Jupp Heynckes keert terug!</h1>
      <img src="img/jupp.jpg" alt="Jupp Heynckes">

      <p>
        De officiële aankondiging was al gedaan, maar Jupp Heynckes is nu weer helemaal terug bij Bayern München. De 72-jarige oefenmeester krijgt de taak om Der Rekordmeister weer omhoog te helpen in een magere periode. De gelouterde tacticus denkt wel te weten hoe hij dat voor elkaar kan krijgen, zo zei hij bij zijn officiële presentatie.
      </p>

      <p>
        Heynckes werd maandag officieel welkom geheten door voorzitter Uli Hoeness, directeur Karl-Heinz Rummenigge en technisch directeur Hasan Salihamidzic. "Ik heb Bayern veel te danken. Ze hebben mij geholpen om mijn carrière als trainer te lanceren. Dat was een reden om terug te komen", aldus Heynckes. "Ondanks het feit dat Bayern in een moeilijke fase zit, ben ik vol vertrouwen dat de machine snel weer op volle toeren zal lopen. Het is aan mij om ervoor te zorgen dat de ploeg snel weer een ander gezicht laat zien."
      </p>

      <p>
        "Het is belangrijk dat de ploeg gaat heruitvinden hoe goed ze wel niet kunnen voetballen", vervolgt Heynckes, die de afgelopen vier jaar zonder club zat en inmiddels dus als 72 is. "Maar ik heb het hart van een 60-jarige. Ik voel me goed, zowel fysiek als mentaal", stelt de trainer. "Maar het gaat niet om mij: het gaat om Bayern! Dit team heeft potentieel en kwaliteit en dat moeten we weer laten zien. We moeten weer een echt team vormen op het veld."
      </p>

      <p>
        Het duurde 1.588 dagen voordat Heynckes terugkwam bij Bayern. De trainer sloot in München af met de treble: de winst van de Champions League, de DFB Pokal en de Bundesliga. Bayern hoopt dit seizoen weer de nodige prijzen te pakken, maar had niet het gevoel dat dit onder de ontslagen Carlo Ancelotti mogelijk was. Daarom komt Heynckes dus terug. "Dat is de ideale man op dit moment", stelt Rummenigge.
      </p>

      <p>
        Het is alweer het vierde tijdperk van Heynckes bij Bayern. Tussen 1987 en 1991, in het voorjaar van 2009 en van 2011 tot 2013 stond hij aan het roer bij de Beierse topclub. Van zijn laatste periode zijn er nog acht spelers over, waaronder Arjen Robben.
      </p>
      <p>
        Komende zaterdag zit Heynckes weer voor het eerst op de bank bij Bayern, in de thuiswedstrijd tegen SC Freiburg. Met veertien punten uit zeven optredens staat Bayern vijf punten achter koploper Borussia Dortmund. 1899 Hoffenheim staat gedeeld tweede met Bayern.
      </p>


    </main>

  </body>
</html>
